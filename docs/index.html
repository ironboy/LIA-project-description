<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>lia</title>
  <link rel="stylesheet" href="stackedit.css" />
  <link rel="stylesheet" href="main.css" />
</head>

<body class="stackedit">
  <div class="stackedit__left">
    <div class="stackedit__toc">
      
<ul>
<li><a href="#lia-matcharen--ett-projekt-kring-lia-genomfört-av-lia-praktikanter">LIA-matcharen:  Ett projekt kring LIA, genomfört av LIA-praktikanter</a>
<ul>
<li><a href="#projektbeskrivning-från-kyh-anywhere">Projektbeskrivning från KYH Anywhere</a>
<ul>
<li></li>
</ul>
</li>
<li><a href="#samarbetsformer">Samarbetsformer</a></li>
<li><a href="#applikationens-olika-användarroller">Applikationens olika användarroller</a></li>
<li><a href="#val-av-teknologier-och-verktyg">Val av teknologier och verktyg</a></li>
<li><a href="#möjlighet-att-uppnå-projektmålen">Möjlighet att uppnå projektmålen?</a></li>
</ul>
</li>
</ul>

    </div>
  </div>
  <div class="stackedit__right">
    <div class="stackedit__html">
      <h1 id="lia-matcharen--ett-projekt-kring-lia-genomfört-av-lia-praktikanter">LIA-matcharen:  Ett projekt kring LIA, genomfört av LIA-praktikanter</h1>
<p><img src="https://cdn.jsdelivr.net/gh/ironboy/LIA-project-description@refs/heads/main/images/tom.jpg" alt="Thomas Frankl"></p>
<p>22 april, år 2025 (vecka 17),<br>
Thomas Frank</p>
<p>Den 13 januari påbörjade jag, på uppdrag av KYH Anywhere, projektledningen av ett projekt med avsikt att bygga en webbaserad applikation som matchar LIA-platser mot studerande som söker LIA.</p>
<p>Varje vecka lägger jag, på uppdrag av KYH Anywhere, i snitt 4-5 timmar på ledning av projektet. Detta sker huvudsakligen i form av projektmöten, men också en i form av teknisk hjälp, samt val och integration av teknik och verktyg.</p>
<p>I projektet deltar, på heltid, 14 LIA-studerande från tre olika KYH-utbildningar.</p>
<p>De studerande kommer från följande KYH Anywhere-utbildningar (samtliga med start år 2023):</p>
<ul>
<li>Mobilapplikationsutvecklare  (2 studerande, vecka 3-20)</li>
<li>Frontend-utvecklare (7 studerande, vecka 5-20)</li>
<li>PVT23, Programvarutestare (5 studerande, vecka 9-23)</li>
</ul>
<p>Vårt projektmål är att leverera en fungerande prototyp.</p>
<h2 id="projektbeskrivning-från-kyh-anywhere">Projektbeskrivning från KYH Anywhere</h2>
<p>Theresa Rosbäck på KYH Anywhere har lämnat följande projektbeskrivning som beställningsunderlag:</p>
<blockquote>
<h4 id="utveckling-av-interaktivt-matchningssystem-för-lia-placeringar">Utveckling av Interaktivt Matchningssystem för LIA-placeringar</h4>
<p><strong>Bakgrund</strong><br>
Vår organisation eftersträvar en effektiviserad process för att matcha studerande med företag för Lärande i Arbete (LIA). Denna tjänst syftar till att förenkla och förbättra matchningsprocessen genom ett interaktivt och användarvänligt system.</p>
<p><strong>Projektbeskrivning</strong><br>
Vi önskar utveckla en webbaserad plattform som möjliggör för företag och studerande att enkelt hitta samarbetsmöjligheter för LIA. Plattformen ska omfatta tre huvudsakliga användartyper: företag, studerande, och administratörer från vår organisation (KYH). Projektet ska genomföras med hjälp av våra studerande från utbildningarna applikationsutvecklare, frontendutvecklare samt programvarutestare.</p>
<p><strong>Företagskonto</strong></p>
<ul>
<li>Gränssnitt för företag att skapa profiler med företagsinformation, kompetensbehov och tillgänglighetsperioder för LIA. -</li>
<li>Möjlighet för automatisk matchning med studerande, baserat på definierade kriterier.</li>
<li>Alternativ för vår personal att manuellt lägga till företagsprofiler vid behov.</li>
</ul>
<p><strong>Studerandekonto:</strong></p>
<ul>
<li>Gränssnitt för studerande att upprätta profiler inkluderande CV och utbildningsinformation.</li>
<li>Funktion för att få förslag på matchande företag och möjlighet till direktkontakt.</li>
</ul>
<p><strong>Adminkonto</strong></p>
<ul>
<li>Administrativa verktyg för att övervaka och hantera företags- och studerandekonton.</li>
<li>Åtkomst till statistik över användare, matchningar och systemaktivitet.</li>
<li>Verktyg för att moderera innehåll och hantera konton.</li>
</ul>
<p><strong>Syfte och Mål</strong><br>
Målet med tjänsten är att effektivisera matchningsprocessen mellan studerande och företag för LIA. Detta skall åstadkommas genom ett intuitivt gränssnitt, avancerade matchningsalgoritmer och administrativa verktyg för ökad översikt och kontroll.</p>
<p><strong>Leverans och Tidsplan</strong><br>
Projektet börjar med en analys- och designfas, följt av utvecklingen av systemet. Slutligen genomförs tester och implementering. En preliminär tidsram för projektet är vecka 3 – vecka 23 2025</p>
</blockquote>
<p><img src="https://cdn.jsdelivr.net/gh/ironboy/LIA-project-description@refs/heads/main/images/example-screens-4.jpg" alt="Några bilder från applikationen, 1 av 3"></p>
<h2 id="samarbetsformer">Samarbetsformer</h2>
<p>I projektet samarbetar och kommunicerar vi på följande sätt:</p>
<ul>
<li>Vi har tre “stormöten” per vecka, ledda av mig med alla projektdeltagare närvarande.</li>
<li>Utvecklarna har en SCRUM-master som frivilligt tagit på sig detta uppdrag i början av projektet. Han håller i dagliga morgonmöten med utvecklarna (LIA-praktikanter från Frontend- och Applikationsutvecklings-klasserna), samt tar ansvar för detaljplanering och när kod ska läggas samman, “mergas”, från de olika utvecklarna.</li>
<li>En av utvecklarna började tidigt engagera sig i databasens struktur och har nu, sedan länge, huvudansvar för ändringar i databasen. Han har sett till att via relevant testdata i databasen och ett system för att kunna återställa databasen till ursprungligt läge om data försvinner under utveckling och tester. Denna utvecklare har även skrivit ett system som länkar samman backend och frontend så att varje vy/större komponent i frontend får tillgång till den data den behöver för att fungera.</li>
<li>Testarna (dvs. LIA-praktikanterna från Programvarutestar-klassen) har även de oftast dagliga möten, och här har en person i test-teamet tagit huvudansvaret för att sammankalla dem.</li>
<li>Jag har nyligen även kopplat in en Node Hill-anställd till, Linus, som vikarie i de fall jag inte kan leda möten, samt som extra resurs för komplex utveckling och stöd/handledning till LIA-praktikanterna.</li>
<li>Node Hill betalar för <em>Slack</em> som kommunikationsplattform och här kan samtliga när de vill chatta med varandra i olika kanaler, samt genomföra röst- och videosamtal. Anledningen till valet av <em>Slack</em> (trots att KYH erbjuder <em>Teams</em>) är att jag vill att projektdeltagarna ska få möjlighet att använda en professionell kommunikationsplattform som är vanlig bland utvecklare/IT-proffs!</li>
<li><em>GitHub Projects</em> används för ett SCRUM-board där alla dagligen uppdaterar vilka arbetsuppgifter de håller på med och flyttar uppgifterna mellan olika kolumn (<em>To Do, Doing, Testing, Done</em>).</li>
<li>SCRUM-boardet fungerar som rapportering och diskussionsunderlag under gemensamma möten för att snabbt se vad alla gör och hur projektet rör sig framåt.</li>
<li>När en större teknisk förändring/tillägg sker till kodbasen dokumenteras denna i en wikipedia kopplas till projektet i GitHub.</li>
<li>När ändringar i UX/GUI sker uppdateras skisserna i Figma. Det är LIA-praktikanterna från Applikationsutvecklings-klassen som tagit huvudansvar här. Detta har fallit sig naturligt, då de under de första två veckorna av projektet (när de var de enda deltagarna) var de som la grunden för dessa skisser.</li>
<li>Utvecklare och testare jobbar i sina egna team, men testarna deltar i utvecklarnas möten när det är dags för större kodförändringar, så att de direkt får information om vad som förändras och vad som kan påverka deras automatiserade tester. Således vet de om:
<ul>
<li>vissa tester behöver skrivas om</li>
<li>nya tester behöver läggas till</li>
<li>tester det inte varit någon idé att utveckla då delar av applikationen inte fungerar nu är värda att att arbeta vidare på, när ny kod innebär att dessa delar av applikationen börjar fungera.</li>
</ul>
</li>
<li>När testarna inte kan hitta information om hur saker är tänkta att fungera i Figma-skisserna eller Wikipedia:n för projektet vänder de sig direkt till utvecklarna för vidare förklaring.</li>
<li>En projektdeltagare har intresserat sig för datavisualiseringar. Han presenterade en idé om visualiseringar:  Diagram kring användning av systemet, kartor med LIA-platser markerade etc. som har fallit i god jord. Och efter en koll med beställaren/produktägaren, Theresa, att detta är ok, arbetar han nu halvtid med visualiseringar, samtidigt som han även fortsätter med andra arbetsuppgifter.</li>
</ul>
<p><img src="https://cdn.jsdelivr.net/gh/ironboy/LIA-project-description@refs/heads/main/images/example-screens-2.jpg" alt="Några bilder från applikationen, 2 av 3"></p>
<h2 id="applikationens-olika-användarroller">Applikationens olika användarroller</h2>
<p>Projektbeskrivningen vi fick från Theresa talar om 3 användarroller, men vi har utvecklat dessa vidare till 6 stycken:</p>
<ul>
<li>En <strong>teknisk administratörsroll</strong> med fri tillgång till all data och alla inställningar i systemet.</li>
<li>En <strong>skoladmininstratörsroll</strong>. Normalt sett <em>en</em> person på skolan. Denna person bjuder in andra som arbetar på skolan (typiskt sett utbildningsledare till systemet).</li>
<li>En <strong>skolmedlemsroll</strong>. Typiskt sett en utbildningsledare. Administrerar klasser i systemet, kan se upplagda LIA-platser etc.</li>
<li>En <strong>organisationsadminstratörsroll</strong>. Den person som först registrerar sig och är huvudansvarig för ett företags/organisations medverkan i systemet. Denna person kan bjuda in andra på samma företag. Det krävs ingen inbjudan för att registrera sig med denna roll, men vi kontrollerar organisationsnummer och företagsnamn mot bolagsverkets API:er för svenska företag. (Vi tillåter även andra nordiska företag och här har vi inte möjlighet att göra denna kontroll.)</li>
<li>En <strong>organisationsmedlemsroll</strong>. Bjuds in av en organisationsadministratör och arbetar på samma företag som denne.</li>
<li>En <strong>studeranderoll</strong> En studerande på yrkeshögskolan.</li>
</ul>
<h3 id="hur-interagerar-användare-med-olika-roller-med-varandra">Hur interagerar användare med olika roller med varandra?</h3>
<ul>
<li><strong>Skolmedlemmar</strong> (samt skoladministratörer) lägger in studerande i systemet och organisarar dem i klasser som de har ansvar för. De får meddelanden om någon blir beviljad en LIA och kan följa vad vilka organisationer som finns i systemet och vilka LIA-platser som utlyses.</li>
<li><strong>Organisationsmedlemmar</strong> (samt organisationsadministratörer) kan presentera sitt företag och utlysa LIA-platser baserade på att de ser olika klassers LIA-perioder. LIA-platserna kan taggas med olika önskvärda kompetenser.</li>
<li><strong>Studerande</strong> kan lägga upp CV:n samt tagga sig själva med olika kompetenser de har.</li>
</ul>
<h4 id="matchning">Matchning</h4>
<ul>
<li>När en organisation utlyst en LIA-plats kan de få upp en lista med vilka studerande som bäst matchar LIA-platsen, baserat på kompetens samt geografisk position.</li>
<li>När en studerande ser en LIA-plats kan hen ansöka om denna. Detta meddelas organisationen som utlyst den och en chat mellan den ansvarige för LIA-platsen hos organisationen och den studerande kan inledas på organisationens initiativ.</li>
</ul>
<p><img src="https://cdn.jsdelivr.net/gh/ironboy/LIA-project-description@refs/heads/main/images/example-screens-3.jpg" alt="Några bilder från applikationen, 3 av 3"></p>
<h2 id="val-av-teknologier-och-verktyg">Val av teknologier och verktyg</h2>
<p>Tidigt i projekt presenterade jag färdiga teknikval för de studerande.</p>
<h3 id="teknik--och-verktygsval-från-start">Teknik- och verktygsval från start</h3>
<ul>
<li><a href="https://git-scm.com/">Git</a> för versionshantering.</li>
<li><a href="https://github.com/">GitHub</a> som molnserver för vårt Git-repo.</li>
<li><a href="https://github.com/features/project-management/">GitHub Projects</a> för SCRUM-board.</li>
<li><a href="https://docs.github.com/en/communities/documenting-your-project-with-wikis/about-wikis">GitHub Wiki</a> för att dela information om olika aspekter av projektet.</li>
<li><a href="https://slack.com/">Slack</a> för kommunikation och samarbete mellan projektdeltagarna (chat, videomöten etc).</li>
<li><a href="https://meet.google.com/">Google Meet</a> för gemensamma veckomöten ledda av mig.</li>
<li><a href="https://code.visualstudio.com/">Visual Studio Code</a> som rekommenderad IDE (kodeditor).</li>
<li><a href="https://www.figma.com/">Figma</a> för att skissa det grafiska gränssnittet, med utgångspunkt från ett mobile first-tänk.</li>
<li><a href="https://developer.mozilla.org/en-US/docs/Web/JavaScript">JavaScript</a> som programspråk, för både frontend och backend.</li>
<li><a href="https://nodejs.org/">Node.js</a> och <a href="https://expressjs.com/">Express</a> som ramverk för backend.</li>
<li><a href="https://www.mysql.com/">MySQL</a> som databasserver.</li>
<li><a href="https://reactjs.org/">React</a> med <a href="https://vitejs.dev/">Vite.js</a> som utvecklings- och byggverktyg för frontendutveckling.</li>
<li><a href="https://reactrouter.com/">React Router</a> för frontendrouting.</li>
<li><a href="https://www.npmjs.com/package/react-easier/">React Easier</a> för att underlätta state-hantering i React.</li>
<li><a href="https://getbootstrap.com/">Bootstrap</a> som CSS-ramverk för responsiv design.</li>
<li><a href="https://react-bootstrap.netlify.app/">React Bootstrap</a> för komponentbaserad integration av React och Bootstrap.</li>
<li><a href="https://sass-lang.com/">SASS</a> som CSS-preprocessor för att skriva egen CSS-kod och göra ändringar av de variabler som styr Bootstraps utseende.</li>
</ul>
<p><img src="https://cdn.jsdelivr.net/gh/ironboy/LIA-project-description@refs/heads/main/images/tech.jpg" alt="Teknikval"></p>
<h3 id="ytterligare-val-under-projektets-gång">Ytterligare val under projektets gång</h3>
<p><em>Utöver de inledande valen:</em></p>
<ul>
<li><a href="https://playwright.dev/">Playwright</a> som huvudsakligt automatiserat testverktyg.  Valet gjordes när testarna började arbeta i projektet</li>
<li><a href="https://d3js.org/">D3.js</a> för datavisualiseringar.</li>
</ul>
<h2 id="möjlighet-att-uppnå-projektmålen">Möjlighet att uppnå projektmålen?</h2>
<ul>
<li>Då Node Hill AB inte kan gå in och genomföra själva utvecklingsarbetet, utan vi/jag är anlitad i en projektledande roll med begränsat anta timmar (4-5) att lägga per vecka, så kan vi/jag <em>inte garantera slutresultatet</em>. Detta beror i hög grad på de studerandes kimpetens och deras arbetsinsats under LIA:n.</li>
<li>Vad jag <em>kan</em> göra är att leda projektet professionellt och lyhört - vilket innefattar att lyssna på deltagarnas åsikter, samt ta avgörande beslut kring teknikval och prioritering av arbetsuppgifter.</li>
<li>Från var vi befinner oss i vecka 17 ser det ut som om vi kommer att kunna visa upp en fungerande prototyp/tidig alfaversion. Då denna är skapad med moderna webbteknologier är den möjlig att låta professionella utvecklare (t.ex. anställda från Node Hill AB) bygga vidare på för att uppnå en färdig produkt.</li>
<li>Allmänt kan sägas att de flesta är engagerade i projektet, men har olika styrkor och kompetenser. I de flesta fall kompletterar dessa olikheter varandra väl! Men givetvis innebär de även att vissa har möjlighet att bidra mer än ändra. (Vilket ju är fallet i praktiskt taget alla projekt och i alla arbetsgrupper.)</li>
<li>En sak som hindrar projektet från driftsättning är att det behöver att IT-säkerheten behöver ses över. Just nu utvecklar vi, för att få till snabb utveckling - <em>rapid development</em> med fri tillgång till data mellan backend och frontend - detta syns inte i gränssnittet, men är något en hacker kan utnyttja. Men gränssnittet (REST-api:t) mellan backend och frontend, som jag har skrivit är förberett för att slå på säkerhetsregler (s.k. ACL - Access Control List) som begränsar dataåtkomst. Det tar tid och kunskap att sätta upp vettiga regler för detta och säkerställa att dessa fungerar väl.</li>
<li>Ett underliggande, och nog så viktigt projektmål är förstås att LIA-praktikanter får arbeta med ett större projekt som sätter deras kunskaper, färdigheter och kompetenser på prov och låter dem vidareutveckla dessa och även sin förmåga att arbeta tillsammans i dynamiska arbetsteam.</li>
</ul>

    </div>
  </div>
</body>

</html>
